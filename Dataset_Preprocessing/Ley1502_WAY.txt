Shi´ipajana palajankat pütchi: Ano´uktiakat akuwaipa süpüla anaa. Jütüjaa jümata sa´u jüpüshu´aya tü pütchikat anoiktiainjatkat tü akuwaipaakat, ekirajaainjana jia sünain, jashajainjatü, so´omüinjatü jüsouktaaya sulu´u tü mma´kat Colombia, shia jülüjainjatka ja´in jamüin ma´i sukuwaipa sukumajaaya tü sa´anashiakat tü pütchikat, tü shiyuupalakat pütchi, anainjatkat aka´ jia. Naa laülayuukana sulu´u türa mma´pa´akat eere nepia naa alijunakana, türa miichi o´utkajaleekat natüma naa aapüliikana sukuwaipa wanee a´yatawaa, nala a´yataalikana, nala akalinjaliikana sünain wanee kasa, nalaa kajapulu´ukana sukuwaipa tü ano´uttianjatkat na´anasia wayuu jee müshiija´a nala ekirajüliikana, eeinjatü sulu´u nakaralo´use sümaa na´inrüinjatüin shia tü aküjünakat yaa sulu´u tü karalo´utta.

Shi´ipajana piama: süpüla sa´innüinjatüi tü münakat. Kama´anainjatkat sukuwaipa shia tü miichi mülo´usükat kanüliain Ministerio de Salud jee müsüja´a miichikat Protección Social münakat, nayainjana kama´anaka sukuwaipa, nayainjana anajülinjanaka, majutuma mayaain müinjanakana süpüla sapaanamatüinjatüi sukuwaipa tü pütchikat yaakalü yaa sulu´u tü karalo´uttakat, aapajankat wanee kasa anasü namüin wayuukana sulu´u tü mma´pa´akat Colombia, nayainjana ano´ittiraka sukuwaipa süpüla tü sütujanüinjatüin a´u shiayataaya tü yainjatkat. Naa wayuukana, sa´u naapainjanain wanee kasa anasü sünainjee tü aküjünakat achiki yaa, einjatü wanee kasa a´innüinjatkat namüin naa miichikana aküjünayutkana achiki. Shiasa´a joo sukuwaipainjatkat, tü miichi mülo´usükat Ministerio de Salud jee müsüja´a tü miichi Protección Social sümaa joo türa o´ukkajalekalüirua miichi: ma´aka türa ekirajaapülekat sulu´ukat mma´pa´akat Colombia, ayo´ojirainjana süpüla sa´innüinjatüin tü münakalü joo tü karalo´uttakat. Sünainjee tü pütchikat yaakalü ashajünüin, tü sa´inrüinjatkat tü miichi mülo´usükat shiatü süintire´erüinjatüin tü akuwaipa süpüla a´ijirainjanai, kojutirainjani waya süpüla tü anajirainjanain einjanale kepiyajirain. Anütaka wanee sukuwaipa, tü miichikalüirua mülo´uyuukat Ministerio de Salud jee Protección Social, narüle´erüinjatü sa´in sukuwaipa süka wanee pütchi sulu´usu karalo´utta kanüliain 246 sa´akasü tü kanüliakat Ley 100, karalo´uttakat tü akumajuushi wana nümaa juyakai 1993, jülüjainjatü na´in sümaa tü nakumajüinjatüin sukuwaipa süpüla tü na´inrüinjanain tü münakat naa achuunajünakana sulu´u tü ashajushikat, ma´aka naa a´yataakana nama naa kajapulu´ukana sukuwaipa tü o´ukajaleekat –Sistema de Protección Social- münakat, karalo´utta sukuwaipamaajatü wanee pütchi, asawajüinjatkat kasa anasü namüin naa wayuukanairua eekana süpa´a Colombia, aapaji´irainjatüi joo shia sütsüin sünainjee wanee karalo´uttaya kanüliasü Plan Nacional de Desarrollo, karalo´utta achajasü ano´utta akuwaipa.

Shi´ipajana apünüin: sükalinjiajatkat tü anaakalü akuwaipa. Tü ka´i süka´liainjatkat süpüla shiyoojonajatüin jee sa´innüinjatüin tü pütchi sulu´ukat tü karalo´uttakat, shiainjatü semana najattiamüinka chi kashi kanüliain abril, juyawalinjatü a´innüin tü. Saapanaka´aka semanakat tü, shia sünainjee tü 27 nüka´lika kashikai abril nüma´ama juyakai 1955, wanaapüna sümaa ka´ikat tia´ anoujiraanüsa wanee karalo´utta sümaa anasüin shia jee sa´innale´inña sulu´u mma´pa´akat supushua´aya tü pütchi yalakat ein sulu´u, -Convenio 102 de la Organización Internacional de Trabajo (OIT) sünülia, sümaajiraaja´a wanee aküjüshi karalo´uttalu´usia ekai wanee mma´ kanüliain Filadelfia, anakaja´a shiale sümünaka sünainjee süka´lia tü karalo´uttakalüirua achuunajuyutkat.

Shi´ipajana pienchi: wanaa sümaa sükalikat tü semana de la seguridad social münakalü joo ma´upüna, tü miichikat mülo´usükat Ministerio de Salud jee müsüja´a Protección Social, namaajira´a naa waneinua ma´aka naa aimajakana nakuwaipa naa ekirajaliikana, naa a´yanaajiraakana sümaa joo tü Protección Social münakat, naa e´ittaanüshikana pejepüna jee chapüna wattapüna, nayainjana yalayalainjanaka süchirua süpüla sa´innüinjatüi jee müsüja´a nachajainjatüin sukuwaipa tü asülajünüinjatkat namüin naa a´yataainjanakana sünain so´utpüna ka´ikat tia´, jee müsüja´a tü nojolüinjatüin mojusüsa´a tura jikirajiakat münúinjatüin wanee ekirajia. Tü a´innüinjatkat wanaa sümaa ka´ikat tia´ shia ayoojowaa süchiki tü pütchikat ashatnakat sulu´u tü karalo´utta, tü jamüinjatüin shi´ikiaipa, ma´aka tü pütchi, jaashaja süchiki, makalü, süpüla joolu´u süsawajaanajatüin tü ke´ireekat a´inñü, tü akalinjirawaakat süpüla anainjanai waya. wanaapüna sümaa tü ka´i aküjünayuutkalü achiki, tü wanee semana münayuutkat, akumajünüinjatü jamüinjatüi shi´ataya tü pütchikat sulu´u tú miichi o´utkajaalekat ma´aka tü ekirajaapüleekat, eere noutkajaain naa a´yataalikana jee müsüja´a türa kama´anakana sukuwaipa ekirajaa, süpüla natüjainjatüi sa´u nasouttainjanaka´a yalejee sünainjee türa pütchikat.

Shi´ipajana ja´rai: aapünüinjatü wanee karalo´utta kettasüirü, sümaajatü achajawa akuwaipa anasü nümüin waneeshi wayuu, sümüin waneesia wayuu, naa mülo´utkana sulu´u nakuwaipa namüiwa´a, karalo´uttakat tü akumajünüsü sümüin shi´ipa mma´pa´akat eere waya, süpüla aimajiaipainjatüin akuwaipa anasü wamüin wapushu´aya, tü karalo´uttakat aapünüinjatü süpüla akumajainjatüin joo tü kalinjirawakat sulu´u tü mma´pa´akat supushu´aya Colombia münakat, jülüjainjatkat a´in tü, shia türa miichi mülo´usükat Ministerio de Salud jee müsüja´a türa Protección Social, namaajiraaja naa jülükat a´in anainjatüi tü ekirajaa, naa a´yataakana sünain sukuwaipa tü aimajiaipa´akat kasa anasü: jülüjainjatü a´inñü tü karalo´uttakat sulujutkat türa miichi o´utkajaleekat Interamericana (CEISS) münakat süka tü shiain jülüjain a´un paala süpüla einjatüin wanee karalo´utta aimajiaipa akuwaipa, aapanüinjatü wanee atsünii sünaijee wanee miichiya´a ayoojopüle kanüliasü Conferencia Interamericana de la Seguridad Social (CISS) jee sünainjee wanee o´ukajale´ella eere pa´inwawaa süchi kasa anasü kanüliasü Asociación Internacional de Seguridad Social (AISS) jee müsüja´a sünain wanee akolochojirawaa süchi kasa anasü sünülia Organozación Iberoamericana de Seguridad Social (OISS), a´innüijatü tü süpüla wanesüinjatüin sukuwaipa pütchikat, nojotso yalejewain müinjatüin jee müsi´a shia atüjünüinjatü apüle wanee pütchi sulu´ujeejatü Guatemala münüsü.

Shi´ipajana aipirua: sukuwaipa jamüinjatüin joolu´u tü aimajiaipa´akat shi´itanüinjatüin sa´aka tü akuwaipa, türa karalo´utta ekirajaayakat. Tü miichi mülo´usükat, tü kajapulu´ulukat supushu´aya sukuwaipa tü ekirajaakat kanüliain Ministerio de Educación Nacional, sukumajüinjatü sukuwaipa sünainjee wanee karalo´utta sukuwaipamajatkat tü ekirajaakat, sünülia artículo 76 de la ley general de educación, ashajuushi wana nümaa juyakai 1994, karalo´uttakat tü sükalinjüinjana sünain jamüinjatüin sukuwaipa shi´ikiaipa tü aimajiaipa´akat kasa anasü wamüin wapushuwa´aya, e´ikiaipakat tü sümüinjatü tü ekirajaapülekat eekat sulu´u mma´kat supushu´aya Colombia, süpüla natüjainjatüin sa´u jee nayawatüinjatüin sukuwaipa tü pütchikat eekalü sulu´u tü karalo´uttakat aimajiaipa´kat akuwaipa anasü jee müshiija naa tepichikana ekirajashiikana.

Shi´ipajana akaratchi: wanaa sümaa tü süka´liakat saashanüinjatüin tü aimajiaipa´akat kasa anasü wamüin wapushu´aya, tü miichi mülo´usükat Ministerio de Salud jee müsüja´a türa miichi Protección Social, nalatirüinjatü wanee pütchi ashajüshi sümüin wanee o´utkajaale akaratchi münüsü –Comisión séptima de la cámara de representante- jee namüin naa sülaülakana tü ashajaa pütchi, ma´aka joo tü aimajiaipa´akat –Senado de la republicaeere namünüinjanain sümaa jamüin sukuwaipa tü karalo´uttakat, jerainnain wayuu anakana sünainjee müsüja´a kasain a´innüin süpüla ein a´yatawaa jee türa jamüinjatüin sukuwaipa joolu´u tü asülajünawaikat kashiwai namüin naa laülayuukana na kettainakana suulia türa yanama jee müsüja´a kasain a´yatanüin anain süpüla ano´uttainjatüin akuwaipa. Eesü wanee miichi aimajülü sukuwaipa tü nneerü a´yataanakalü aka´, ma´aka sünain sukuwaipa tü aküjünakat achiki sulu´u tü karalo´uttakat aimajiaipa´akat, sünülia –Superintendencia Financiera- sümaa wanee miichiya´a aimajülü tü a´yatawakat sünain anainjatüi sukuwaipa tü anali´iraakat sünülia –Superintendencia de Salud- , miichikat tüirua naküjainjatü sulu´u wanee karalo´utta anale sukuwaipa, mojusaja´a mojule sukuwaipa a´yatawakat sutuma tü waneirua miichikat, aküjünayütkalü achiki, müinjatü namüin naa o´utkajaliikana sulu´u tü o´ukajaalekat akaratchikat münayütkat –Comisión séptima de la Camara, namale´eyajaa namüin na akumajüliikana pütchi süpüla ashajünaa –Senado de la republica

Shi´ipajana mekiisat: anü wanee soomüin sukuwaipainjatukat a´yatawakat süpüla saapain sütsüin jee sa´anashiase tü aimajiaipa´akat kasa anasü wamüin wapushu´aya. Nojoishi motuinjanain a´inñu wayakana wayuukana jee müshiija´a naa wayuujirakana wama sulu´u tü mma´ kanüliain Colombia, ayoojoonatü tü aimajiaipa´akat kasa anasü wamüin wapushu´aya, yalejee sünain tü anoulaakat, tü akuwaipa´akat sulu´u wayuuwaa. Naa sümotsoinkana tü aimajiaipa´akat kasa anasü wamüin wapushu´aya, nayainjana jülüjaka a´in tü anoulaakat, tü akuwaipaakat sulu´u wayuuwaa süpüla sukumajainjatüin sünainjee tü aimajiaipa´akat yalejee yala sünainjee atüjanakalü a´u natüma naa wayuukana, süpüla sujuittainjatüin wane kasa anasü yaleje´eya.

Shi´ipajana mekietsalü: naa laülayuukana aluwataashiikana sulu´u mma´pa´akat supushu´aya kanüliakat Colombiain, na´inriramatüinjatü tü münakat sulu´u tü karalo´uttakat süpülapüna aipirua (6) kashi, ayawajünale´esi´i kashikat ekeraajünakat a´u tü karalo´uttakat.

Shi´ipajana poloo: akuwaipakat tü, aluwataushikat, kettaipa süpüla a´inna, shiimüinpa yalejee sejettüinaiwa a´u. 